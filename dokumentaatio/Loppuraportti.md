# Loppuraportti

Loppuraportti on koottu tiimin jäsenten kirjoittamien Developer Storyjen pohjalta.
Tämä raportti kuvaa ohjelmistotuotannon kurssin miniprojektin etenemistä maalis- ja huhtikuun 2022 aikana. Projekti oli jaettu kolmeen sprinttiin ja tarkoituksena oli luoda lukuvinkkikirjasto joissa käyttäjä pääse lisäämään ja tutkimaan kirjavinkkejä. Devaajina toimivat Kimmo Muli, Marianna Ojanen, Sani Kemppainen, Juho Röyskö ja Tuomo Mehtälä.

## Developer Storyt

## Kimmo
Ensimmäisessä sprintissä kesti omasta mielestä yllättävän kauan saada toimiva kehitysympäristö. Kun saimme kaikki testit ja CI toimimaan, aloimme saada paremmin tuloksia aikaan. Emme kuitenkaan saaneet kaikkea sovittua valmiiksi, koska edellämainittuihin asioihin kului niin paljon aikaa. Myös yhteiset käytänteet puuttuivat, mikä näkyi myös ensimmäisen sprintin lopputuloksessa.

Toisessa sprintissä oli vaikea löytää yhteisiä aikatauluja. Viestintää käytiin kuitenkin Telegrammissa. Toisessa sprintissä saimme paremmin aikaan asioita, kun kehitysympäristön luontiin ei mennyt enää aikaa. Edelleen yhteiset käytänteet olivat erilaisia, johon tuhlaantui turhan paljon aikaa. Saimme kaiken kuitenkin valmiiksi.

Kolmannessa sprintissä työskentely jäi viimeisille päiville. Oma työskentely jäi vajaaksi, koska aloitin kesätyöt sprintin aikana. Kolmannen sprintin lopputulos oli kuitenkin hyvä.

Lopputulos on kuitenkin hyvä ja saimme toimivan sovelluksen tehtyä. Lisäksi opimme paljon tiimityöskentelystä ohtelmistotuotantoprojektissa. Kehitettävää oli käytänteissä. Ne olisi pitänyt sopia jo ennen ensimmäistä sprinttiä. Nyt saattoi tapahtua niin että sama koodi kirjoitettiin neljään kertaan, koska käytänteet puuttuivat ja muuttuivat. Tiimissä työskentely toimi kuitenkin tosi hyvin ilman suurempia ongelmia. Mielestäni meillä oli siis erinomainen tiimi! Lopputulos oli myös hyvä näin pieneksi projektiksi.

## Marianna
Ensimmäisestä sprintistä jäi päällimmäisenä mieleen se, että projektin alustamiseen (etenkin RobobtFramework-testien osalta) kului yllättävän paljon aikaa. Hyväksymistestien teko itsessään jäi myös turhan viime tippaan, jonka takia toinen sprinttiin valituista user storyistä jäi kesken. Tästä keskusteltiinkin heti sprintin jälkeen retrospektiivissä ja sovittiin, että jatkossa kiinnitetään myös näihin testeihin enemmän huomiota.

Toinen sprintti meniki jo sujuvammin, vaikka daily sprinttien sopiminen osoittautui haasteelliseksi aikataulujen yhteensovittamisen kannalta. Telegram säilyi kuitenkin aktiivisena ja suurin osa viestinnästä tapahtuikin siellä. Kivaa oli, että saatiin kaikki user storyt valmiiksi aikataulun puitteissa Sanin sairaslomasta huolimatta!

Kolmannessa sprintissä hommat menivät kivan sujuvasti, mutta hyväksymistestien tekemiset jäivät taas ihan viime tippaan, jonka takia sprintin burndown-kuvaaja jäikin aika mielenkiintoisen näköiseksi, kun käytännssä kaikki sprintin taskit saatiin valmiiksi vasta kahden viimeisen päivän aikana :D

Yleisesti ottaen projekti sujui aika kivasti ja saatiin töitä tehtyä mukavasti rajallisen ajan puitteissa. Projektin aikana opin paljon etenkin testaamisesta ja oli mielenkiintoista nähdä myös muiden lähestymistapoja asioihin/ongelmiin. Telegramin kautta sai hyvin neuvoja ongelmatilanteissa, mutta yleistä aktiivisuutta sekä paremmin yhteensopivia aikatauluja jäin jonkin verran kaipaamaan. Näiden avulla koodia ei välttämättä olisi tarvinnut refaktoroida niin paljoa, jos kaikki olisivat olleet heti "samalla kartalla" toteutusten sekä työnjaon suhteen.

## Sani
Ensimmäisessä sprintissä aikaa kului enemmän kuin ajattelin projektin alustamiseen ja yhteisten työtapojen sopimiseen. Tämän takia jäi issueita auki ja ei saatu kaikkea haluttua suoritettua. Tämä ei ollut suuri ongelma, piti vain ottaa huomioon seuraavassa sprintissä. Sovellus saatiin heti alussa herokuun ja siitä saatiin alustava versio tehtyä.

Toisessa sprintissä saatiin selkeytettyä työtapoja ja dokumentaatiota joka auttoi työmäärän hahmottamisessa. Tämän sprintin aikana keskityin notifikaatioiden rakentamiseen joka onnistui hyvin vaikka flaskin alertit ei ollutkaan tuttuja ennestään. Työmäärä jäi pari tuntia vajaaksi sairastumisen takia ja yhden dailynkin jouduin olemaan pois. Tämä tietysti näkyi sprintin tuloksissa.

Kolmannessa sprintissä tein pääasiassa nettisivujen ulkonäköä, en olljut ennen käyttänyt bootstrappia niin siihen tutustumiseen meni aikaa mutta onnistui lopulta ihan hyvin. Emme suunnitelleet tiimissä sivuston ulkonäköä niin ei ollut ohjeistusta millaisesksi se pitäisi muokata mutta lopputulos oli ihan riittävä tämän kurssin vaatimuksiin.

Kokonaisuutena sanoisin että projekti oli onnistunut ja opin paljon, varsinkin Scrum työskentelystä joka oli itselle ennen tätä kurssityötä tuttu vain teoreettisenä käsitteenä. Tiimi oli mielestäni joustava ja hyvin avulias toisiaan kohtaan. Henkilökohtaisesti olisin toivonut itseltäni parempaa aikataulutusta kurssin työnteon kanssa, johon kiinnitän huomiota ensi kerralla. Tiimityöskentelyä voisi helpottaa myös selkeämpi työjako, nyt pariin otteeseen meinattiin koodata samaa asiaa kahdesti. Etätyöskentely toi itselleni haasteita ja seuraavaan projektiin lähitapaamiset olisivatkin mukava lisä, tämä auttaisi kommunikaatiota. Paljon tuli opittua ja projekti valmistui vaikkei ehkä ihan siihen laajuuteen päästy mitä alussa suunniteltiin.

## Juho
Ensimmäisessä sprintissä meni aikaa siihen että saatiin kaikenlaiset testit ja CI toimimaan. Paljon aikaa kului myös siihen että piti tutkia kuinka yksikkötestit saadaan toimimaan flask-sqlalchemyn kanssa, mutta referenssiprojektista sai hyvin mallia.
Toisessa sprintissä oli hieman ongelmia sen kanssa miten blueprintit saadaan toimimaan session kanssa.
Kolmannessa sprintissä melkein kaikki työskentely jäi viimmeisille päiville.

Tiimissä työskentely toimi hyvin, ihmiset uskalsivat kysyä apua Telegramissa ja siellä myös sitten autettiin. Miniprojektin aikana opin minkälaista on ryhmässä työskentely ja miten GitHub projecs -sivua käytetään. Ensi projektissa pitäisi melkeimpä heti alussa luoda projektin runko, sopia yhteisistä käytänteistä ja säätää automaattiset testit sekä CI toimimaan, jotta jatkokehitys olisi sujuvampaa.

## Tuomo
Ensimmäisen sprintin aikana saimme arkitehtuurin kasaan ja perustoiminnallisuuden. Se olisi varmasti mennyt selvästi kivuttomammin, jos jonkinlainen pre-planning / 0 sprint olisi tullut tehtyä ensin. Oma python osaaminen oli tässä vähän tiukoilla, mutta tarvittaessa tuli tiimiltä apua. Hoidin aluksi kannan rakentamisen ja vinkkien tallentamiseen ja lataamiseen tarvittavat toiminnallisuudet.
Toisessa sprintissä toimintatapa oli selkeentynyt ja pääsimme eteenpäin vähän paremmin. Minä tein käyttäjän kirjautumis ja rekisteröitymistoiminnallisuudet, joita sitten voitiin käyttää sivuilla. 
Viimeinen sprintti oli minulle selvästi kiireisin ja ehdin juuri ja juuri tehdä tykkäämisrakenteet, jotka tosin menivät uusiksi paremmmin koodaavien toimesta.

Johtuen erilaisista viiikkoaikatauluista työtehtävät jakautuivat aika samanlaisesti jokaisella sprintillä. Minun aikatauluuni sopi parhaiten alkusprintissä työskentely ja siksi rakensin lähinnä palvelujen backendiä ja unit testejä jokaisessa sprintissä.
Mielestäni projekti onnistui hyvin.
Vielä paremmin projekti menisi, jos pidetääisiin plannin sprint alussa ja tehtäisiin työtä samasta lokaatiosta. 

# Yhteenveto
Yhteenvetona saimme tehtyä hyvän ja toimivan sovelluksen. Tiimissä työskentely toimi hyvin. Opimme kaikki tiimityöskentelystä ohjelmistotuotantoprojektissa. Käytänteiden puuttuminen ja aikataulujen suunnitellu oli projektin suurimmat kehitykohteet. Kaikista ongelmista selvittiin, missä auttoi aktiivinen keskustelu Telegrammissa. 
